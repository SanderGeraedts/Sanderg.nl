---
title: IKEA LACK Behuizing voor Ender 3 v2
permalink: /posts/ikea-lack-behuizing-voor-ender-3-v2
description: >-
  Zoals ik in een vorige post al heb verteld, heb ik sinds een paar maanden een
  3D printer, de Ender 3 v2. M'n printer heeft in die maanden niet veel
  uitgestaan (te zien aan de rollen filament die er doorheen zijn gejaagd...).
  En hoewel ik er enorm blij mee ben, heeft m'n printer 2 grote nadelen. Als
  eerste, maakt die best veel gelawaai tijdens het printen. Dit heb ik al deels
  verholpen door een stillere fan te installeren, maar nog steeds is het niet
  fijn om er een hele werkdag langs te zitten als die bezig is met een lange
  print (met een koptelefoon op is het goed te doen, maar ik hou niet van de
  hele dag een headset op hebben).


  Het tweede probleem is dat die best veel plek in neemt op mijn 2de bureau. Beide problemen gaan we in deze post aanpakken.
publishDate: 2022-02-27T12:08:34.244Z
layout: ../../layouts/blog-layout.astro
---
Zoals ik in een vorige post al heb verteld, heb ik sinds een paar maanden een 3D printer, de Ender 3 v2. M'n printer heeft in die maanden niet veel uitgestaan ([te zien aan de rollen filament die er doorheen zijn gejaagd...](https://res.cloudinary.com/sandergnl/image/upload/c_scale,f_auto,q_auto/v1645963067/Spools-of-Filament.jpg)). En hoewel ik er enorm blij mee ben, heeft m'n printer 2 grote nadelen. Als eerste, maakt die best veel gelawaai tijdens het printen. Dit heb ik al deels verholpen door een stillere fan te installeren, maar nog steeds is het niet fijn om er een hele werkdag langs te zitten als die bezig is met een lange print (met een koptelefoon op is het goed te doen, maar ik hou niet van de hele dag een headset op hebben).

Het tweede probleem is dat die best veel plek in neemt op mijn 2de bureau. Beide problemen gaan we in deze post aanpakken.

![Foto van printer die halve bureau in neemt](https://res.cloudinary.com/sandergnl/image/upload/c_scale,f_auto,q_auto,w_1024/v1645962198/Printer-on-desk_lgsty6.jpg "Enigzins oude foto, er is in de tussentijd nogal wat aan getweaked...")

De IKEA LACK tafel is binnen de 3D printing community een veel gebruikt product voor het maken van printer behuizingen. Ze zijn goedkoop en de juiste maat voor de meeste printers. Om de Ender 3 v2 er in te laten passen, heb je wel extra geprinte onderdelen nodig. Voor deze build heb ik [deze tutorial](https://www.lets-talk-about.tech/2020/02/3d-printing-famous-ikea-lack-enclosure.html) gevolgd, met een aantal wijzigingen voor persoonlijke voorkeur. Wil je er zelf een maken, kan ik alleen maar aanraden om je eigen aanpassingen te maken. Op het moment van schrijven ben ik er zelf nog niet helemaal mee klaar. Zo wil ik nog wat kabelorganizers printen om te kabels wat netter te maken.

![Eindresultaat: Ender 3 v2 in de behuizing.](https://res.cloudinary.com/sandergnl/image/upload/c_scale,f_auto,q_auto,w_1024/v1645961636/Front-view.jpg)

## Bill of Materials

Grote kans dat als je de materialen beter uitzoekt, je goedkoper uit kan zijn, maar dit zijn alle dingen die ik nodig heb gehad om dit te maken. Schroeven ga ik vanuit dat je die zelf hebt. 

|                                                                                                                                                                                                       |             |
| ----------------------------------------------------------------------------------------------------------------------------------------------------------------------------------------------------- | ----------- |
| [2x IKEA LACK tafel](https://www.ikea.com/nl/nl/p/lack-tafeltje-wit-gelazuurd-eikeneffect-70319028/)                                                                                                  | €17,98      |
| 2x 1kg PLA                                                                                                                                                                                            | €50,-       |
| [Tube PolyMax](https://www.gamma.nl/assortiment/bison-professional-polymax-express-high-tack-wit-435-g/p/B628428)                                                                                     | €13,49      |
| [16 AWG Silicone kabels](https://www.amazon.com/Electrical-Gauge-Silicone-Cable-Black/dp/B0746HRVZP/ref=sr_1_5?keywords=16+gauge+silicone+wire&qid=1645968906&sprefix=16+gauge+si%2Caps%2C150&sr=8-5) | €9,99       |
| [3x 44cmx52,5cm 3mm Plexiglas](https://kunststofplatenshop.nl/product/plexiglas-helder-3-mm/)                                                                                                         | €34,13      |
| [2x 22cmx52,5cm 3mm Plexiglas](https://kunststofplatenshop.nl/product/plexiglas-helder-3-mm/)                                                                                                         | €11,37      |
| Verzendkosten Plexiglas                                                                                                                                                                               | €8,95       |
| [4x 5mmx2mm Neodymium magneten](https://www.bol.com/nl/nl/p/super-sterke-magneten-neodymium-5x2-mm-50-stuks/9200000124646905/?bltgh=n9g-ZQOXlSrM-Tkn7jVDng.2_20.21.ProductTitle)                      | €5,95       |
| [Plastic Lijm](https://www.gamma.nl/assortiment/bison-hard-plasticlijm-25-ml/p/B483300)                                                                                                               | €4,69       |
| [Klein stukje PTFE Buis](https://www.123-3d.nl/123-3D-PTFE-teflon-buis-binnendiameter-2-mm-buitendiameter-4-mm-10-cm-i3434-t372.html)                                                                 | €6,20       |
| **Totaal**                                                                                                                                                                                            | **€162,75** |

## Benodigde Prints

* [bottom_corners.stl](https://www.thingiverse.com/thing:3598219) (allemaal als je de cable rail rechts wilt hebben, zo niet, verwijder de hoek met de cable rail uit dit bestand)
* [top_corners.stl](https://www.thingiverse.com/thing:3598219)
* [hinges.stl](https://www.thingiverse.com/thing:3598219)
* [bottom_feet.stl](https://www.thingiverse.com/thing:3598219)
* [Door Handles for LACK Enclosure](https://www.prusaprinters.org/prints/140777-door-handles-for-lack-enclosure)
* [Side-mounted Spool Holder for LACK Enclosure](https://www.prusaprinters.org/prints/136683-side-mounted-spool-holder-for-lack-enclosures)
* \*[Parametric Phone Holder for LACK Enclosure](https://www.prusaprinters.org/prints/140799-parametric-phone-holder-for-lack-enclosure)
* \*[Back Left Leg with Cable Rail for LACK Enclosure](https://www.prusaprinters.org/prints/140787-back-left-leg-with-cable-rail-for-lack-enclosure) (Als je de cable rail links wilt hebben)
* \*[Ender 3 v2 Left Display Mount for LACK Enclosure](https://www.prusaprinters.org/prints/140826-ender-3-v2-left-display-mount-for-lack-enclosure)

\* = Optioneel

## Bouwtips

Een van de dingen die ik zelf fout heb gedaan, is het gat voor de filament, in het midden van de plaat geboord. Dan zit die alleen in een vervelende bocht, wat het A) niet makkelijk maakt om filament te wisselen, en B) het mogelijk tot problemen kan lijden. Zorg dat je eerst je printer op de plek hebt staan, en markeer dan het punt waar het gat van de extruder op een rechte lijn zit met het plexiglas.

Hoewel de display niet buiten de enclosure hoeft, is het voor de levensduur van de PSU dat wel belangrijk. Ik heb hem aan de voorkant onder de kast vast gemaakt, zodat de aanknop op een fijne plek zit, maar je kan zelf kiezen waar je hem wilt hebben.

Als laatste heb ik de printer op een stoeptegel gezet, die weer op een oude yoga-mat staat. Voor een betere uitleg hiervan, verwijs ik naar [CNCKitchen](https://www.youtube.com/watch?v=y08v6PY_7ak), die er een goede video over heeft gemaakt.

![Beeld van de printer in de kast](https://res.cloudinary.com/sandergnl/image/upload/c_scale,f_auto,q_auto,w_1024/v1645961480/Inside-view.jpg)

## Conclusie

De printer staat op z'n plek, wat betekent dat ik eindelijk weer ruimte heb op mijn bureau voor andere rommel (schat, ik moet een 2de printer kopen!). Ik had eigenlijk gedacht dat een paar platen plexiglas niet veel geluid zouden tegenhouden, maar ik was echt positief verrast. Ik ben nu al een paar keer de kantoorkamer opgelopen en geschrokken dat een print aan stond, omdat ik alleen maar een zacht gezoem hoorde. Ook houd de behuizing goed de warmte binnen. Heb het nog niet gemeten, maar het voelt lekker cozy binnen als de print net klaar is. Voor iets als PLA maakt dit niet veel uit, maar voor ABS is dit wel iets wat vereist is.